# 修道方法（10）- 老子丹道----《太上老君说了心经》

元吾氏 [元吾氏反催眠游戏](javascript:void(0);) *2017年12月01日 19:29*



老子丹道----《太上老君說了心經》

『正統道藏』洞神部本文類



**老君曰：**



若夫修道，先觀其心。心為神主，動靜從心。



心動無靜，不動了真。心為禍本，心為道宗。



不動不靜，無想無存。無心無動，有動從心。



了心真性，了性真心。心無所住，住無所心。



了無執住，無執轉真。空無空處，空處了真。







**老君曰：**



吾從無量劫來，觀心得道，乃至虛無，有何所得？



為諸眾生，強名得道。







**老君曰：**



吾觀眾生，不了其心，徒勞浩劫，



虛役其神，於心無了，永劫沈淪。



依吾聖教，逍遙抱真。





![图片](https://mmbiz.qpic.cn/mmbiz_jpg/baVxVzY2FC2Fq5sECFy54QUxnO9YyoI2JSahL5rvd8jyA4pC8LXdNQj5lmt837vEiagcuETLKorkcEHic4YjyBFg/640?wx_fmt=jpeg&tp=wxpic&wxfrom=5&wx_lazy=1&wx_co=1)